# h4

## 1. Tarkastele käytössäsi olevia RFID tuotteita, mieti miten hyvin olet suojautunut RFID urkinnalta?

Tunnistin, että minulla on RFID tuotteina seuraavia: maksukortit, passi, työpaikan henkilökortit, Haaga-Helian kulkulätkä ja HSL-kortti.

Olen maksukorteille sekä  passille miettinyt RFID-suojattuja korttikoteloita, lompakoita ja taskuja mutta en ole vielä tullut sellaisia hankkineeksi. Täytynee jälleen selata millaisia olisi tarjolla. Työpaikan henkilökortteja pidän esillä vain työpaikalla ja se kulkee aika hyvin repun perukoilla mukana. Haaga-Helian kulkulätkä kulkee avaimien mukana eikä myöskään ole erityisemmin suojattu.  HSL-kortti on harvemmin mukana mutta jos on niin se on hyvin käden ulottuvilla eikä siis  mitenkään erityisesti suojattuna.

## 2. Tutustu APDU komentojen rakenteeseen (voit käyttää tekoälyä tutustumiseen)

Pyysin ChatGPT:tä kertomaan yleisesti APDU-komentojen rakenteesta sekä sen jälkeen vielä tarkentaen älykorttien ja maksukorttien näkökulmasta. Tässä omin sanoin tiivistettynä mitä Chat GPT kertoi:

**APDU (Application Protocol Data Unit)**

- Viestimuoto, jota älykortit käyttävät kommunikoidessaan päätelaitteiden kanssa
- Noudattaa ISO/IEC 7816-4 -standardia
- Komentopari: Päätelaite lähettää kortille komento-APDU-viestin, kortti vastaa vaste-APDU-viestillä
  - Komento-APDU: 4-tavuinen header, jonka perässä viestirunko
    - Esimerkiksi: Käsky tiedoston lukemiseksi
    - Ensimmäiset neljä tavua aina **CLA** (class), **INS** (Insruction), **P1** tai **P2** (täsmentää komentoa). Seuraavaksi 0, 1 tai 3 tavua pituustietoja sekä mahdollinen datakenttä.
  - Vaste-APDU: Datakenttä ja lopuksi kahden tavun status-osa.
    - Esimerkiksi: Kortti palauttaa pyydetyn tiedon tai virhekoodin
    - Datakenttä seuraa suoraan ja lopuksi kaksi status-tavua (**SW1**, **SW2**) kertovat tuloksen


## 3. Tutki ja kerro minkä mielenkiintoisen RFID hakkerointi uutiset löysit. (Vinkki, useimmat liittyvät henkilökortteihin)

Valitsin uutiseksi Security Weekin [Major Backdoor in Millions of RFID Cards Allows Instant Cloning](https://www.securityweek.com/major-backdoor-in-millions-of-rfid-cards-allows-instant-cloning/), joka on julkaistu 20.8.2024.

Quarkslab löysi merkittävän takaoven kiinalaisen Shanghai Fudan Microelectronicsin valmistamista RFID-korteista, joita käytetään laajasti toimistojen ovien ja hotellihuoneiden avaamiseen. Takaoven avulla kortit voidaan kloonata sekunneissa, kunhan niihin on fyysinen pääsy muutamaksi minuutiksi. Kyseessä ovat MIFARE Classic -sarjan yhteensopivat kortit, erityisesti FM11RF08S-malli, joka on yleinen maailmanlaajuisesti ja suunniteltu estämään aiemmin tunnettuja hyökkäyksiä. Tutkija Philippe Teuwen löysi takaoven vahingossa, ja onnistui lopulta paljastamaan salaisen yleisavaimen, joka toimii kaikissa kyseisissä korteissa. Takaovi toimii useissa korttimalleissa, myös vanhemmissa Fudan-, NXP- ja Infineon-korteissa. Hyökkäys ei vaadi lukijalaitetta – pelkkä kortti riittää, mikä tekee siitä erityisen vaarallisen esimerkiksi hotellien tai toimistojen turvallisuuden kannalta. Quarkslab kehottaa organisaatioita tarkistamaan järjestelmänsä kiireellisesti, koska monilla käyttäjillä ei ole tietoa siitä, että heidän korttinsa sisältävät tämän riskin.

Katsoin vielä miten Suomessa on asiasta uutisoitu:

[Matkakorteissa riski? HSL kommentoi: ”Seuraamme aktiivisesti”](https://www.iltalehti.fi/digiuutiset/a/e387ae27-1d30-471d-b412-4ecd51a69e41) Maksumuurin takana

[HSL:n matkakorteissa saattaa olla tietoturvauhka](https://www.tivi.fi/uutiset/tv/9e2c8ea3-2055-4045-95a7-418c1bed1a97?ref=ampparit:c57e) Maksumuurin takana

[Tärkeästä mikrosirusta löytyi ankara tietoturva-aukko: Hyökkääjä voi ottaa koko kortin haltuunsa – Mahdollisesti käytössä myös Suomen liikenteessä](https://www.tekniikkatalous.fi/uutiset/tt/6030e6c7-ba73-4f31-9e0e-0918755a9052?ref=ampparit:b2de) Maksumuurin takana

Eli kaikki jutut olivat maksumuurin takana. En tiedä ovatko menneet maksumuurin taakse heti vai vasta jonkin ajan kuluttua julkaisusta. Olisi ollut mielenkiintoista nähdä mitä HSL sanoo.
